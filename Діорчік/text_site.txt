08 лютого 2024 року вчителі початкових класів Рівненського ліцею №1 радо зустріли 30 молодих вчителів та вихователів ГПД на педагогічному воркшопі «Стратегії НУШ на уроках у початковій школі як один із найефективніших інструментів для подолання навчальних втрат».

Учасники зустрічі подорожували повітряною кулею. Капітан корабля – директор ліцею Людмила Грекул привітала пасажирів та побажала гарного настрою та успішного приземлення.

Гарний настрій та чудова погода за бортом були сприятливими для польоту.

Інформацію про ОСВІТНІ ВТРАТИ, навчальні розриви та інструменти для їх подолання отримали від старшого бортпровідника – заступника директора  Лариси Приходько.  Стюардеса -  Олеся Ювчик познайомила присутніх із ГЕЙМІФІКАЦІЄЮ. Про критичне мислення, методи та форми роботи з технології  критичного мислення  пригадала Вікторія Добринська. Пасажири повітряної кулі зупинялися на «Ігровій галявині» де разом із стюардесою Ангеліною Жовнір  погралися геобордом, танграмом , паличками Кюізенера та цеглинками LEGO  у ігри на новий лад.

Запал енергії отримали від Тетяни Ревухи, яка познайомила із НЕЙРОБІКОЮ  та змусила всіх добряче пофітнесувати.

Креативний керівник «АВІАКОМПАНІЯ АВІАЛІНІЇ ЛІЦЕЮ №1» - консультант КУ «Центр  професійного розвитку педагогічних працівників» Рівненської  міської ради Тетяна Пучко підвела підсумок подорожі та дозволила здійснити посадку.
---------------------------------------------

У сучасному світі, де використання інтернету стало невід'ємною частиною нашого повсякденного життя, питання кібербезпеки набуває все більшого значення, особливо серед молоді. З метою підвищення обізнаності та важливості безпеки в онлайн просторі, у Рівненському ліцеї №1 06 лютого 2024 року було проведено День Безпечного Інтернету для учнів старших класів, зокрема 10-11 класів.

Головною метою заходу було вивчення та розуміння учнями питань кібербезпеки, усвідомлення ризиків, пов'язаних із використанням інтернету, та надання їм інструментів для захисту власної безпеки в онлайн просторі. Завдання заходу включали ознайомлення учнів із сучасними загрозами, інтерактивні вправи, обговорення ситуацій та використання освітніх матеріалів, наданих Національним банком України.

Учні отримали можливість взяти участь у групових обговореннях, де вони обмінювалися власними досвідами та висловлювали власні думки стосовно теми кібербезпеки. Заходом також передбачалася робота з інтерактивними матеріалами, створеними спеціально для цього заходу, які надали можливість учням зануритися в реальні ситуації та вирішити завдання, пов'язані з безпекою в інтернеті.

День Безпечного Інтернету в Рівненському ліцеї №1 став важливою ініціативою для підвищення рівня кібербезпеки серед учнів старших класів. Заходи такого роду допомагають формувати в учнів правильне ставлення до використання інтернет-ресурсів, розуміння ризиків та уміння захищати себе в онлайн просторі. Надіємося, що подібні ініціативи стануть традиційними та будуть впроваджені в інших навчальних закладах, сприяючи підготовці молодого покоління до викликів цифрового світу.

---------------------------------

27 грудня 2023 року у Рівненському ліцеї №1 відбулася педагогічна рада з питання вивчення та аналізу якості освітньої діяльності за напрямом «Оцінювання педагогічної діяльності педагогічних працівників». Робочою групою проаналізовано та узагальнено опитування, анкетування, вивчення документації педагогічних працівників.
Приходько Л.М., заступник директора з навчально-виховної роботи, голова робочої групи прозвітувала педагогам про результати оцінювання по кожній вимозі, враховуючи кожний критерій оцінювання.
Грекул Л.В., директор ліцею озвучила результати анкетування батьків, учнів/учениць. Людмила Володимирівна наголосила на проблемах над якими потрібно ще працювати педагогічним працівникам, внесла пропозиції до рекомендацій щодо вдосконалення діяльності ліцею за результатами самооцінювання за напрямом «Педагогічна діяльність педагогічних працівників».